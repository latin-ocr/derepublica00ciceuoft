60 DE RE PvssLicA

romanum, sed consilio et disciplina confirmatum esse,
nec tamen aduersante fortuna.

XVII. Mortuo rege Pompilio, Tullum Hostilium
populus regem, interrege rogante, comitiis curiatis
creauit3 isque de imperio suo exemplo Pompili, po-
pulum consuluit curiatim. Cuius excellens in re mili-
tari gloria, magnaeque extiterunt res bellicae. Fecit-
que idem et saepsit de manubis comitium et curiam :
constituitque ius quo bella indicerentur3 quod per
se iustissime inuentum sanxit fetiali religione, ut omne
bellum quod denuntiatum indictumque non esset, id
iniustum esse adque inpium iudicaretur. Et ut ad·-
uertatis animum, quam sapienter iam reges hoc nostri
uiderint, tribuenda quaedam esse populo 3 multa enim
nobis de eo genere dicenda sunt3 ne insignibus qui-
dem regiis Tullus nisi iussu populi est ausus uti.
Nam ut sibi duodecim lictores cum fascibus anteire

liceret .....

Desiderantur paginae duae.

(Angustia. G. D. III. 15. De Tullo quippe etiam
Hostilio, qui tertius a Romulo rex fuit, qui etipse
fulmine absumtus est, dicit in eisdem [de rep] libris
Cicero ι) &Propterea et istum non creditum inter
deos receptum tali morte, qui fortasse quod erat in
Romulo probatum, Romani uulgare noluerunt, si hoc-
et alteri facile tribueretur.

XVIII. . . . neque enim serpit sed uolat in opti-
mum statum instituta tuo sermone res publica. S.

