mmm vi. 131

ranni renumerationem locatas3 respondit Scipio post
alia in haec uerba :— Sed quamquam sapientibus
conscientia ipsa factorum egregiorum amplissimum
uirtutis est praemium3 tamen illa diuina uirtus non
statuas plumbo inhaerentes, nec triumphos arescenti-
bus laureis, sed stabiliora quaedam et uiridiora prae-
miorum genera desiderat. Quae tandem ista sunt,
inquit Laelius? Tum Scipio, patimini me, inquit,
quoniam tertium diem iam feriati sumus—et cetera,
quibus ad narrationem somnii uenit, docens illa esse
stabiliora et uiridiora praemiorum genera, quae ipse
uidisset in caclo bonis rerum publicarum seruata rec-

toribus. Idem cap. IV. ἦ ³⁶

SOMNIVM

÷÷ ἦ ΙΧ. Cum in Africam uenissem M’ Manilio con—
suli ad quartam legionem tribunus, ut scitis, militum ;
nihil mihi potius fuit quam ut Masinissam conuenirem,
regem familiae nostrae iustis de causis amicissimum.
Ad quem ut ueni, complexus me senex conlacrimaust,
aliquantoque post suspexit in caelum: et grates, in-
quit, tibi ago, summe sol, uobisque reliqui caelites,
quod ante quam ex hac uita migro, conspicio in meo
regno et his tectis P. Cornelium Scipionem, cuius
ego nomine ipso recreor: ita numquam ex anime
mco discedit illius optimi atque inuictissimi uiri me-
moria. Deinde ego illum de suo regno, ille me de

