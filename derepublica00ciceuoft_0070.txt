50 DE RE PVBLmA

et quasi fragore quodam et sonitu ipso ante denuntiat.
Neque uero quisquam potest hostis aduolare terra,
quin eum non modo esse, sed etiam quis et unde sit
scire possimus. Maritimus uero ille et naualis hostis
ante adesse potest, quam quisquam uenturum esse
suspicari queat. N ec uero cum uenit prae se sert aut
qui sit, aut unde ueniat, aut etiam quid uelit3 denique
â€™ ne nota quidem ulla pacatus an hostis sit discerni ac
iudicari potest.

IV. Est autem maritimis uribibus etiam quaedam
corruptela ac mutatio morum : admiscentur enim
nouis sermonibus ac disciplinis, et inportantur non
merces solum aduenticiae sed etiam mores, ut nihil
possit in patriis institutis manere integrum. Iam qui
incolunt eas urbes, non haerent in suis sedibus, sed
uolucri semper spe et cogitatione rapiuntur a domo
longius: adque etiam cum manent corpore, animo
tamen excurrunt et uagantur. N ec uero ulla res ma-
gis labefactatam diu et Carthaginem et Corinthum
peruertit aliquando, quam hic error ac dissipatio ci-
uium, quod mercandi cupiditate et nauigandi et agro-
rum et armorum cultum reliquerant. Multa etiam ad
luxuriam inuitamenta perniciosa ciuitatibus subpedi-
tantur mari, quae uel capiuntur uel inportantur: at-
que habet etiam amoenitas ipsa uel sumptuosas uel
desidiosas inlecebras multas cupiditatum. Et quod
de Corintho dixi, id haud scio an liceat de cuncta
Gracciaffluerissime dicere. Nam et ipsa Peloponnesus

