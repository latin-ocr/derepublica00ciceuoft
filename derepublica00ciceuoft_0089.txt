LIBER 11. ‘67

soluit; et colonias deduxit3 et institutis eorum, a qui-
bus ortus erat, dona magnifica, quasi libamenta prae-
darum, Delphos ad Apollinem misit.

XXV. Hic ille iam uertetur orbis, cuius naturalem
motum adque circuitum a primo discite agnoscere.
Id enim est caput ciuilis prudentiae, in qua omnis haec
nostra uersatur oratio, uidere itinera flexusque rerum
publicarum, ut cum sciatis quo quaeque res inclinet,
retinere aut ante possitis occurrere. Nam rex ille, de
quo loquor, primum optimi regis caede maculatus, in-
tegra mente non erat 3 et cum metueret ipse poenam
sceleris sui summam, metui se uolebat. Deinde uic-
toriis diuitiisque subnixus exultabat insolentia, neque
suos mores regere poterat, neque suorum libidines.
Itaque cum maior eius filius Lucretiae, Tricipitini
filiae, Conlatini uxori, uim attulisset, mulierque pu-
dens et nobilis ob illam iniuriam sese ipsa morte mul-
tauisset: tum uir ingenio et uirtute praestans L. Bru-
tus depulit a ciuibus suis iniustum illut durae seruitu-
tis iugu1n3 qui cum priuatus esset, totam rem publi-
cam sustinuit3 primusque in hac ciuitate docuit, in
conseruanda ciuium libertate esse priuatum neminem.
“Quo auctore et principe concitata ciuitas’' et hac
recenti querella Lucretiae patris ac propinquorum,
et recordatione superbiae Tarquinii multarumque
iniuriarum et ipsius et filiorum, exulem et regem

ipsum et liberos eius et gentem Tarquiniorum esse
iussit.

