LIBER 11. 55

Nam centum et octo annis postquam Lycurgus leges
scribere instituit, prima posita est olympias: quam
quidam nominis) errore ab eodem Lycurgo consititu-
tam putant. Homerum autem, qui minimum dicunt,
Lycurgi aetati triginta annis anteponunt sere. “ Ex
quo intellegi potest permultis annis ante Homerum
fuisse, quam Romulum z ut iam doctis hominibus ac
temporibus ipsis eruditis an fingendum uix cuiquam
esset locus. Antiquitas enim recepit fabulas fictas
etiam nonnumquam incondite 3 haec aetas autem iam

exculta, praesertim eludens omne quod fieri non po-
test, respuit” .....

Desidet-antur litterae pl. m. 230.

. . eodem nomine alius nepos eius, ut dixerunt qui-
dam ex filia, quoniam ille mortuus eodem est anno 3
natus Simonides olympiade sexta et quinquagesima:
quo facilius intellegi possit tum de Romuli immorta-
litate creditum, cum iarn inueterata uita hominum ac
tractata esset et cognita. Sed profecto tanta suit in
eo uis ingenii atque uirtutis, ut id de Romulo Proculo
Iulio homini agresti crederetur, quod multis iam ante
saeculis nullo alio de mortali homines credidissent:
qui inpulsu patrum, quo illi a se inuidiam interitus
Romuli pellerent, in contione dixisse fertur, a se
uisum esse in eo colle Romulum, qui nunc Quirinalis
uocatur: eum sibi mandasse ut populum rogaret ut
sibi eo in colle delubrum fieret: se deum esse et
Quirinum uocari·

