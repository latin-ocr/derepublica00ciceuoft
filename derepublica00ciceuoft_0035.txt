Lissnn 1. 23·

studia disputanti in ore semper erat illa de Iphigenia
Achillis:
Astrologorum signa in caelo quid sit obseruat: Iouis
Cum capra aut nepa aut exoritur nomen aliquod be·
luarum.
Quod est ante pedes nemo spectat3 caeli scrutantur
plagas. ,
Atque idem, multum enim illum audiebam et liben-
ter, Zethum illum Pacuui nimis inimicum doctrinae
esse dicebat: magis eum delectabat Neoptolemus En-
ni, qui se ait—filosofari uelle set paucis; nam omnino
haud placere—. Quod si studia Graecorum uos tan-
to opere delectant, sunt alia liberiora et transfusa la-
tius, quae uel ad usum uitae uel etiam ad ipsam rem
publicam conferre possumus. Istae quidem artes, si
modo aliquid, ualent ut paulum acuant et tamquam
inritent ingenia puerorum, quo facilius possint maiora
discere.

XIX. Tum Tubero, non dissentio a te, Laeli3 set,
quaero, quae tu esse maiora intellegis? L. Dicam
mehercule, et contemnar a te fortasse, cum tu ista
caelestia de Scipione quaesieris; ego autem haec,
quae uidentur ante oculos, esse magis putem quae-
renda. Quid enim mihi L. Pauli nepos, hoc auun-
culo nobilissima in familia atque in hac tam clara re
publica natus, quaerit quomodo duo soles uisi sint,
non quaerit cur in una re publica duo senatus, et duo
paene iam populi sint? Nam, ut uidetis, mors Tibe-

