68 m: RE PVBLICA

XXVI. Uideti‘s ne igitur, ut de rege dominus exti-
terit, uniusque uitio genus rei publicae ex bono in de-
terrumum conuersum sit ? Hic est enim dominus po-
puli, quem Graeci tyrannum uocant: nam regem il-
lum uolunt esse, qui consulit ut parens populo, con-
seruntque eos, quibus est praepositus, quam optima in
condicione uiuendi. Sane bonum, ut dixi, rei publi-
cae genus, sed tamen inclinatum et quasi pronum ad
perniciosissimum statum. Simulatque enim se inflexit
hic rex in dominatum iniusdorem, fit continuo tyran-
nus, quo neque taetrius neque foedius nec dis homini-
busque inuisius animal ullum cogitari potest: qui quam-
quam figura est hominis, morum tamen inmanitate

uastissimas uincit belluas. Quis enim hunc hominem ·

rite dixerit, qui sibi cnm suis ciuibus, qui denique cum
omni hominum genere nullam iuris communionem,
nullam humanitatis societatem uelit? Sed erit 11οο de
genere nobis alius aptior dicendi locus, cum res ipsa
admonuerit ut in eos dicamus, qui etiam liberata iarn
ciuitate dominationes adpetiuerunt.

XXVII. Habetis igitur primum ortum tyranni:
nam 1100 nomen Graeci regis iniusti esse uoluerunt 3
nostri quidem omnes reges uocitanerunt qui soli in po-
pulos perpetuam potestatem haberent. Itaque et Spu-
rius Cassius, et M. Manlius et Spurius Maelius reg-
num occupare uoluisse dicti sunt: et modo Ti.

Gracchus .....

Desider'antur paginae duae.

