58 DE RE PVBL1CA

perceptioque frugum defenditur. Idemque Pompilius
et auspiciis maioribus inuentis, ad pristinum nume·
rum duo augures addidit3 et saeris e principum nume-
ro pontifices quinque praefecit: et animos propositis
legibus his, quas in monumentis habemus, ardentis
consuetudine et cupiditate bellandi religionum caeri-
moniis mitigauit: adiunxitque praeterea flamines, sa-
lios, uirginesque uestales 3 omnisquepartis religionis
statuit sanctissime. Sacrorum autem ipsorum diligen-
tiam difficilem, apparatum perfacilem csse uoluit.
Nam quae perdiscenda quaeque obseruanda essent
multa constituit, sed ea sine inpensa. Sic religionibus
colendis operam addidit, sumtum remouit: idemque
mercatus, ludos, omnesque conueniundi causas et ce-
lebritates inuenit. Quibus rebus institutis, ad huma-
nitatem adque mansuetudInem reuocauit animos ho·
minum studiis bellandi iam immanis ac seros. Sic
ille cum undequadraginta annos summa in pace con-
cordiaque regnauisset: sequamur enim potissimum
Polybium nostrum, quo nemo fuit in exquirendis tem-
poribus diligentior3 excessit e uita, duabus praecla-
rissimis ad diuturnitatem rei publicae rebus confirma-
tis, religione atque clementia.

XV. Quae cum Scipio dixisset, uere ne, inquit Ma·
uilius, hoc memoriae proditum est, Africane, regem
istum Numam Pythagorae ipsius discipulum, an certe
pythagoreum fuisse? saepe enim hoc de maioribus
natu audiuimus, et ita intellegimus uulgo existimari ς

