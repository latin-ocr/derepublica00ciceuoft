138 DE RE PvssLlcx'

XX. Cernis autem eandem terram quasi quibus-
dam redimitam et circumdatam cingulis3 e quibus
duos maxime inter se diuersos, et caeli uerticibus ipsis
ex utraque parte subnixos, obriguisse pruina uides;
medium autem illum et maximum, solis ardore tor-
reri : (luo sunt habitabiles quorum australis ille in quo
qui insistunt, aduersa uobis urgent uestigia, nihil ad
uestrum genus: hic autem alter subiectus aquiloni,
quem incolitis, cerne quam tenui uos parte contingat:
omnis enim terra quae colitur a uobis, angusta uerti-
cibus, lateribus latior, parua quaedam insula est, cir—
cumfusa illo mari, quod atlanticum, quod magnum,
quem oceanum appellatis in terris: qui tamen tanto
nomine quarn sit paruus, uides. Ex his ipsis cultis
notisque terris, num aut tuum aut cuiusquam nostrum
nomen uel Caucasum hunc, quem cernis, transcendere
potuit, vel illum Gangem transnatara? quis in reli-
quis orientis aut obeuntis solis ultimis aut aquilonis
austriue partibus tuum nornen audiet? quibus ampu-
tatis, cernis profecto, quantis in angustiis uestra gloria
se dilatari uelit. Ipsi autem, qui de uobis loquuntur,
quamdiu loquentur ἓ

ΧΧΙ. Quin etiam si cupiat proles illa futurorum
hominum deinceps laudes uniuscuiusque nostrum a
patribus acceptas posteris prodere, tamen propter
eluuiones exustionesque terrarum, quas accidere tem-
pore certo necesse est, non modo aeternam, sed ne

diuturnam quidem gloriam adsequi possumus. Quid

