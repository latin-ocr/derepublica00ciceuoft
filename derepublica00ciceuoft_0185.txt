LlBER VI. 133

cies, Numantiam exscindes. Sed cum eris curru
Capitolium inuectus, offendes rem publicam pertur-
batam consiliis nepotis mei. ⁴ ”

XII. Hic tu, Africane, ostendas oportebit patriae
lumen animi, ingenii, consiliique tui. Sed eius tem-
poris ancipitem uideo quasi fatorum uiam. Nam cum
aetas tua septenos octiens solis anfractus reditusque
conuenerit, duoque hi numeri, quorum uterque ple-
nus, alter altera de causa, habetur, circuitu naturali
summam tibi fatalem confecerint3 in te unum atque
in tuum nomen se tota conuertet ciuitas: te senatuS,
te omnes boni, te socii, te Latini intuebuntur: tu eris
unus, in quo nitatur ciuitatis salus3 ac ne multa, dic-
tator rem publicam constituas oportet, si impias pro-
pinquorum manus effugeris. Hic cum exclamasset
Laelius, ingemuissentque ceteri uehementius; leniter
arridens Scipio, quaeso, inquit, ne me e somno ex-
citetis, et pax sit rebus3 audite cetera.

XIII. Sed quo sis, Africane, alacrior ad tutandum
rem publicam, sic habeto: omnibus, qui patriam con-
seruarint‚ adiuuerint, auxerint, certum esse in caelo
definitum locum, ubi beati aeuo sempiterno fruantur:
nihil est enim illi principi Deo, qui omnem hunc mun-
dum regit, quod quidem in terris fiat, acceptius, quam
concilia coetusque hominum iure sociati, quae ciuita-
tes appellantur : harum rectores et conseruatores hinc
profecti, huc reuertuntur.

12

